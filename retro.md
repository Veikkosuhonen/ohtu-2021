# Retrospektiivimenetelmistä

Iteratiivisissa menetelmissä, kuten scrumissa, on tyypillistä pitää jokaisen iteraation lopussa retrospektiivipalaveri,
jossa tarkastellaan tiimin toimintaa kuluneen iteraation aikana. 
Tavoitteena on korjata mahdolliset tiimin sisäiset epäkohdat ja ulkoiset vaikeudet jotka haittaavat kehitystyötä, 
etsiä uusia parempia työtapoja sekä kannustaa ja vakiinnuttaa tiimin hyväksi osoittautuneita tapoja. 

Keskustelun ohjaamiseksi on keksitty erilaisia nokkelia tapoja, joissa yleensä pyritään kannustamaan
tiimin jäseniä nostamaan esiin erilaisia negatiivisia ja positiivisia aiheita. Yleisiä menetelmiä ovat esimerkiksi Glad, Sad, Mad, sekä
Start, Stop, Continue, More of, Less of Wheel. Glad Sad Madissa tiimin jäsenet listaavat post-it lapuille erilaisia aiheita, jotka kuuluvat
joko Glad-, Sad- tai Mad-kategoriaan. Gladiin kuuluvat kaikki positiiviset aiheet, Sadiin tiimin sisäiset vaikeudet/ongelmat ja Madiin kaikki 
tiimin ulkoiset mutta tiimin toimintaa haittaavat ongelmat. Laput asetetaan kaikkien nähtäville, ja jäsenet voivat lappuja pisteyttämällä priorisoida, mistä
aiheista tulisi keskustella ensiksi. Aiheita käsitellään priorisoidussa järjestyksessä, kunnes laput loppuvat, tai retrospektiiviin varattu aika loppuu.

Start, Stop, Continue, More of, Less of Wheelissä piirretään viiteen nimen mukaiseen sektoriin jaettu ympyrä.
Keskustelu avataan kysymällä, mitä tiimin tulisi aloittaa tekemään (Start), mikä sen pitäisi lopettaa (Stop), mitä tapaa pitäisi jatkaa (Continue), 
mitä pitäisi tehdä enemmän (More of) ja mitä vähemmän (Less of). Keskustelu jatkuu käsittelemällä jokaisen sektorin aiheita, ilman mitään tarkempaa
järjestystä.
